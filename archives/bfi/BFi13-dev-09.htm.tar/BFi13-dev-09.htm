================================================================================
---------------------[ BFi13-dev - file 09 - 20/08/2004 ]-----------------------
================================================================================


-[ DiSCLAiMER ]-----------------------------------------------------------------
        Tutto il materiale contenuto in BFi ha fini esclusivamente informativi
        ed educativi. Gli autori di BFi non si riterranno in alcun modo
        responsabili per danni perpetrati a cose o persone causati dall'uso
        di codice, programmi, informazioni, tecniche contenuti all'interno
        della rivista.
        BFi e' libero e autonomo mezzo di espressione; come noi autori siamo
        liberi di scrivere BFi, tu sei libero di continuare a leggere oppure
        di fermarti qui. Pertanto, se ti ritieni offeso dai temi trattati
        e/o dal modo in cui lo sono, * interrompi immediatamente la lettura
        e cancella questi file dal tuo computer * . Proseguendo tu, lettore,
        ti assumi ogni genere di responsabilita` per l'uso che farai delle
        informazioni contenute in BFi.
        Si vieta il posting di BFi in newsgroup e la diffusione di *parti*
        della rivista: distribuite BFi nella sua forma integrale ed originale.
--------------------------------------------------------------------------------


-[ E-PRiVACY ]------------------------------------------------------------------
---[ iL PR0GETT0 WiNST0N SMiTH - SC0LLEGHiAM0 iL GRANDE FRATELL0 ]--------------
-----[ Winston Smith <ws@nym.alias.net> http://e-privacy.firenze.linux.it/pws ]-


-----BEGIN PGP SIGNED MESSAGE-----

Il Progetto Winston Smith - scolleghiamo il Grande Fratello
di Winston Smith


(Disclaimer: questo articolo vuole essere semplicemente informativo, ed
assolutamente non celebrativo od elogiativo; ho fatto tutti gli sforzi per
realizzare questo obiettivo, insieme a quello di non annoiare i miei 11001
lettori. Se non ci fossi riuscito, chiedo anticipatamente scusa; credetemi,
non l'ho fatto apposta!)

**********************************************************************
Copyright (c) 2004 del Progetto Winston Smith.
E` garantito il permesso di copiare,
distribuire e/o modificare questo documento
seguendo i termini della GNU General Public
License, Versione 2.0
pubblicata dalla Free Software Foundation.
**********************************************************************

Il Progetto Winston Smith prende il nome da me, l'omonimo protagonista del
romanzo di George Orwell "1984", dove lo scrittore immagina un mondo futuro
(il testo e` del 1948) in cui tutti vivono "felicemente", sorvegliati dal
Grande Fratello.

Il Grande Fratello e` una incarnazione del Potere (anche nel romanzo stesso si
dubita sia una persona reale) che esercita un tecnocontrollo completo dei
cittadini per mezzo di microfoni e telecamere, gestisce una guerra continua per
mantenere il potere interno, condiziona il pensiero con l'uso di un nuovo
linguaggio (la Neolingua) che permette di considerare ambedue vere ipotesi
contrastanti, ed infine riscrive continuamente la storia, i giornali ed i libri
per renderli sempre coerenti con la situazione politica del momento. 

Per fortuna niente a che vedere col mondo di oggi.... o no?

Nel romanzo io ero proprio uno dei tanti riscrittori della storia, ma poi mi
sono svegliato.

Il Progetto Winston Smith nasce nello scorso millennio (nel 1999) proprio con
lo scopo di contrastare le forme di tecnocontrollo che erano e sono sempre di
piu` esercitate su Internet, spesso non percepite o trascurate dal popolo della
Rete.

Infatti allora (ed ancora adesso) la tipica posizione di chi viene messo di
fronte ai problemi della privacy in Rete, la e-privacy, e`

"Si`, e` vero, ma tanto io non ho nulla da nascondere, e sono anche furbo".

Ovviamente non serve aver qualcosa da nascondere per desiderare la propria
privacy, altrimenti potremmo abitare tutti in case di vetro, tanto chi e`
onesto non ha niente da nascondere (lo diceva anche Adolf Hitler). E non basta
nemmeno essere furbi per sottrarsi ad un tecnocontrollo che cresce ancora piu`
rapidamente della Rete; non c'e' peggior stupido di chi crede di essere furbo,
perche' c'e' sempre chi ne sa di piu'.

Il problema della e-privacy e` studiato a livello accademico, da molti anni, e
da tempo sono state realizzate risorse informatiche che, se opportunamente
usate, permettono di contrastare efficacemente i tentativi di tecnocontrollo
di massa, ed in certi casi consentono di realizzare la forma piu` estrema di
e-privacy, cioe` il completo anonimato.

La situazione del mondo "fisico" (parliamo sempre del 1999) era di un diritto
alla privacy realizzato solo a forza di noiosissime ed onnipresenti liberatorie
cartacee da firmare, e considerato comunque secondario od inutile dalla maggior
parte delle persone.

In Rete, dove il tecnocontrollo e` semplice, economico e poco contrastato
(anzi, addirittura incoraggiato dopo l'11/9) l'argomento era decisamente di
nicchia e limitato a pochi newsgroup e maillist storiche come Cypherpunks o
Remops. Si arrivava quindi all'assurda situazione che esisteva un problema,
esistevano i mezzi per risolverlo, ma il problema continuava a crescere perche'
quasi nessuno percepiva il problema ed usava questi mezzi.

In questa situazione nasce l'idea alla base del Progetto Winston Smith, che e`
ricorsiva, nella migliore tradizione della Rete.

Costruire una risorsa informativa e formativa per sensibilizzare ed aiutare le
persone ad ottenere il grado di privacy che ritengono necessario.

Costruire una risorsa "dimostrativa" totalmente anonima, utilizzando tutti i
mezzi tecnici per la e-privacy esistenti, che costituisse una prova di
fattibilita` dell'anonimato tecnologico per tutti.

Furono percio` creati un remailer anonimo Mixmaster, un nodo/gateway verso
l'allora nascente rete P2P anonima Freenet, la maillist "e-privacy" aperta
all'utilizzo dei remailer, e su Freenet venne creato il freesite del Progetto,
poi mirrorato volontariamente sul web da diverse persone ed associazioni.

E per completare e popolare il Progetto con membri ufficiali vennero create,
tramite un server di pseudonimi, due personalita` virtuali attraverso cui i
partecipanti al Progetto potessero esprimersi.
La prima non potevo che essere io, Winston Smith, l'ideologo e politico del
Progetto, ma era necessaria anche una figura piu` "attiva", piu` "tecnologica".
Fu quindi creata anche la personalita` di Emmanuel Goldstein, che in "1984" e`
l'imprendibile nemico del Grande Fratello, e pericolo pubblico N.1 della
felice societa` del tecnocontrollo. Emmanuel si occupa degli aspetti tecnici
del Progetto, gestendo la maillist e le altre risorse tecniche.

Merita far notare che i partecipanti al Progetto non hanno mai inteso
nascondersi dietro l'anonimato da loro costruito, che rappresenta appunto solo
una prova di fattibilita`, realizzata nel pieno rispetto delle leggi ed in
attuazione dei principi sanciti anche dalla Costituzione.

Per sottolineare questo fatto, peraltro evidente anche per le numerose
partecipazioni ad eventi pubblici, i partecipanti al Progetto hanno deciso di
utilizzare la firma digitale di Winston Smith sulla propria chiave pubblica GPG
come "bollino" (facoltativo, niente a che vedere con la S.I.A.E.) di
appartenenza al Progetto stesso.

La speranza del Progetto e` quello di poter rendere immuni tutti gli individui
da censure o pressioni di tipo totalitario, volte a restringere le liberta`
individuali sancite anche dalla Costituzione.

Ma veniamo al lato pratico.

Il Progetto e` costituito principalmente dalla documentazione (rigorosamente
in italiano, ma con un embrione di traduzione in inglese) contenuta nel
freesite, questa documentazione e` suddivisa in due livelli: 

- - uno per utenti, dove vengono fornite notizie di carattere generale sulla
  privacy e la sua difesa;

- - uno per tecnici/sistemisti, dove si forniscono manuali tecnici e di
  installazione di strumenti software per la realizzazione e manutenzione di
  server per la privacy come remailer anonimi, nodi freenet e nym server.

Nei cinque anni trascorsi, le attivita` svolte dal Progetto hanno dato buoni
frutti.
Grazie al Progetto e` stato raddoppiato il numero di remailer Mixmaster
italiani e sono stati realizzati numerosi nodi e gateway Freenet.
Sono anche nati, ad opera di associazioni esterne a cui il Progetto ha fornito
supporto attivo, interi siti dedicati alla fornitura di servizi per la privacy,
come Mixmaster.it .

Il Progetto ha poi realizzato, tramite i suoi membri, piccole ma valide
attivita` di supporto a due dei piu` ambiziosi progetti per l'anonimato in
Rete: il progetto Freenet ed il progetto Mixmaster/Mixminion, che hanno inciso
anche a livello di RFC.

Probabilmente pero` il risultato piu` incisivo, anche se meno appariscente, e`
stato di contribuire alla creazione di una consapevolezza del problema in un
non trascurabile numero di persone che, vivendo in una societa` tutt'altro che
all'avanguardia dal punto di vista sia tecnologico che della tutele dei diritti
individuali, forse non l'avrebbero raggiunta.

Ma parliamo anche di fallimenti.

In maniera forse un po' ingenua, inizialmente il Progetto voleva scatenare un
effetto moltiplicatore, che diffondesse ad esempio la buona abitudine della
criptatura della posta in una percentuale significativa degli utenti di
Internet.

L'esperienza ha dimostrato che questo effetto non e` stato assolutamente
raggiunto, perche' il bisogno di privacy non e` ancora nemmeno percepito dalla
maggior parte delle persone.

Lo scopo del Progetto si e` quindi modificato ed ampliato. 
Dal punto di vista tecnologico l'obbiettivo e` diventato quello di mantenere
vitali, in attesa di tempi migliori, nicchie di privacy nella Rete, un po' come
i cristiani prima di dell'Editto di Costantino.

Ma l'ambito stesso del Progetto si e` ampliato, passando da una finalita`
semplicemente "didattica" ed educativa, ma espressa solo in Rete, ad una
volonta` di relazionarsi con entita` reali, come user group, associazioni ed
entita` istituzionali; uscire dalla Rete per occuparsi della privacy e
dell'anonimato anche nel mondo reale.

A questo scopo il Progetto ha prima sponsorizzato e poi organizzato il convegno
E-privacy (dedicato esclusivamente ai problemi della privacy in Rete e fuori
dalla Rete), giunto quest'anno alla terza edizione, a cui hanno partecipato non
solo tecnologi e smanettoni, ma anche entita` sociali di assoluto rilievo come
ad esempio l'Ufficio del Garante della Privacy.

Ma vi ho annoiato abbastanza; chi fosse interessato ad approfondire e/o
collaborare al progetto puo` farlo tramite la maillist e-privacy

http://lists.firenze.linux.it/mailman/listinfo/e-privacy

utilizzando via Freenet il freesite del Progetto che trovate all'URI

freenet:SSK@Dgg5lJQu-WO905TrlZ0LjQHXDdIPAgM/pws/14//

o piu` semplicemente su uno dei mirror attivi, ad esempio

http://e-privacy.firenze.linux.it/pws
http://www.winstonsmith.it/
http://www.winstonsmith.info/
https://winstonsmith.futureworlds.it/
https://winstonsmith.mixmaster.it/
http://winstonsmith.maddler.net/
http://winstonsmith.cryptorebels.net/
http://www.autistici.org/mirrors/pws

Ed infine documentandosi anche con gli atti e le registrazioni audio degli
interventi delle tre edizioni del convegno E-privacy, reperibili all'URL

http://e-privacy.firenze.linux.it/

Spero che Emmanuel, nel prossimo articolo sia piu` brioso di me (non e' la mia
specialita'); nel frattempo un arrisentirci dal vostro

     Winnie

-----BEGIN PGP SIGNATURE-----
Version: GnuPG v1.2.4 (GNU/Linux)

iQEVAwUBQQdPsuO0PDAftB4ZAQGkZwf/YT5qVbBLW/JicxXhZMys0uhcWTWKH0T7
XFTM4o9tolWLxnanY52YOWYd6BRYUpUlA82oQEJ13WJvYcC2VXvZ9VQFUpiSoyG0
rLt3Sra/c7dnXScpViUDblI2ee3ArbrALBj1Bh5q21YRjJq2EOiXxNRA3//RWf5/
iDz1UU4DbQbHJo0HJvJat4bx++zvDlv32jSkGf2qzpb4Gcoy1uOEtvrl0bd1j2hp
5JO90Z4hI3UqTN0uOIJKxh2peytpepm+FryJh8tVXq3i9FM//WMe7W6NpYmqDhEy
srHxY+mguFvNdLSfn2vEVDgbyofpGg63Q1KvdKi0SroLErqoa2Idzg==
=VIA+
-----END PGP SIGNATURE-----


================================================================================
------------------------------------[ EOF ]-------------------------------------
================================================================================

