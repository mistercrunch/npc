================================================================================
---------------------[ BFi13-dev - file 01 - 20/08/2004 ]-----------------------
================================================================================


-[ DiSCLAiMER ]-----------------------------------------------------------------
        Tutto il materiale contenuto in BFi ha fini esclusivamente informativi
        ed educativi. Gli autori di BFi non si riterranno in alcun modo
        responsabili per danni perpetrati a cose o persone causati dall'uso
        di codice, programmi, informazioni, tecniche contenuti all'interno
        della rivista.
        BFi e' libero e autonomo mezzo di espressione; come noi autori siamo
        liberi di scrivere BFi, tu sei libero di continuare a leggere oppure
        di fermarti qui. Pertanto, se ti ritieni offeso dai temi trattati
        e/o dal modo in cui lo sono, * interrompi immediatamente la lettura
        e cancella questi file dal tuo computer * . Proseguendo tu, lettore,
        ti assumi ogni genere di responsabilita` per l'uso che farai delle
        informazioni contenute in BFi.
        Si vieta il posting di BFi in newsgroup e la diffusione di *parti*
        della rivista: distribuite BFi nella sua forma integrale ed originale.
--------------------------------------------------------------------------------


-[ iNTR0 ]----------------------------------------------------------------------
---[ 01 ]-----------------------------------------------------------------------
-----[ BFi Staff <bfi@s0ftpj.org> http://bfi.s0ftpj.org ]-----------------------


Poco dopo meta' del percorso che ci ha portato dal primo numero ad oggi,
un'intro promise che i numeri di BFi si sarebbero susseguiti con maggiore
regolarita' e costanza da parte nostra, per portare avanti il progetto di una
zine che potesse comunicare e tentare di insegnare. Con il risultato ottenuto
fino ad oggi speriamo di avervi comunicato ed insegnato almeno questo: NON vi
fidate delle nostre intro. Precisato questo :p possiamo continuare.

BFi@MOCA, BFi numero 13, BFi edizione cartacea. Si potrebbe aggiungere anche
BFi miracolo: solo un evento metafisico di tale portata puo' aver contribuito
ad organizzare, scrivere, impaginare e stampare in tempo per il camp
mittelpescarese il numero che avete tra le mani. Un numero che al solito regala
idee, codice e deviazioni (mentali, solitamente). Ma che contiene, forse per la
prima volta, anche considerazioni e riflessioni, ironia e polemica come non mai.
Un giusto mix per un anno che fa da ricorrenza a talmente tanti avvenimenti che
queste sole pagine forse non potranno ricordare.

Ma che ricorderanno su carta. Perche' la novita', per questa zine, e' il
raggiungimento di quell'obiettivo che solo le migliori pubblicazioni sperano di
poter ottenere: lo status di fanzine, come solamente gli appassionati di Gundam
sanno  apprezzare :p Cos'altro dire? E' fatta anche questa. Lo staff di BFi
ricordera' sempre gli occhi (con occhiaie) di smaster, tlei e isazi, scomparsi
(gli occhi) prematuramente per una miopia fulminante da impaginazione e stampa
nevrotica. Ricordateli anche voi.

Metro Olografix Camp. Vorrei aggiungere 2004 perche' sarebbe sciocco che questa
idea non veda un seguito. Non partecipare e' un insulto a chi ha prodotto il
volantino in pescarese ed e' stato, se non sarete venuti, il motivo per cui ci
state leggendo su di un monitor e non comodamente seduti in spiaggia senza alcun
dispositivo elettronico. E' prematuro in questa sede lodare il MOCA, fosse anche
solo per scaramanzia, quindi ci riserviamo il diritto di essere apologetici per
un futuro prossimo. Quello che ci sentiamo di fare subito e' invece ringraziare
incondizionatamente il direttivo dell'associazione per tutto il supporto che ci
ha offerto in questi anni.

Nota della direzione: questa versione cartacea avra' una controparte
elettronica, come e' giusto che sia. Ma non sara' disponibile sul nostro sito
prima di un mese circa. Nel frattempo, se vorrete, sara' reperibile su Freenet.
Questa nostra scelta risponde a due precise esigenze: insegnare a chi non c'era
cosa sia copiare codice a manina da un foglio di carta, poiche' non conosce le
ore di peek e poke (se userete l'OCR sarete bannati dal nostro tempietto
NewAge); insegnare a chi ancora non ci sia, le finalita' di un progetto che non
deve morire, perche' Fred non e' solo il marito di Wilma.

Signori, al suono della mazurka "La BBS che mi vive in fondo al cuor", BFi@MOCA!


================================================================================
------------------------------------[ EOF ]-------------------------------------
================================================================================

