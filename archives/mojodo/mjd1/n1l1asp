                                                                                    
         +------------------------------+                                
         | Autore: Salvo`B              |                                
         | Linguaggio: ASP              |                                
         | Lezione: 1                   |
         | Mail: xanthic@mojodo.cjb.net |                                
         | Http://mojodo.cjb.net        |                                
         +------------------------------+                                
                                                                         
+----------------------------------------------------------------------------------+
|                                                                                  |
| o2/11/2oo1:   Salve  dal   vostro  XanTHic,   con  questo   documento  iniziano  |
| ufficialmente le  lezioni di  ASP. Cercherò  di essere  il più  diretto e scarno |
| possibile anche perchè  l'ASP non è  un linguaggio difficile,  è eccezionalmente |
| pratico anche se vi devo fornire le basi teoriche.                               |
|                                                                                  |
| Inizio subito dandovi una definizione di  ASP: l'ASP o Active Server Pages  è un |
| linguaggio di  programmazione che  completa l'html.  E' una  sorta di plugin che |
| conferisce funzionalità ulteriori all'HTML. Questa tecnologia gira su server web |
| appositi, che ne supportano  le funzioni; tra questi  i più importanti sono  IIS |
| della Microsoft (Internet  Information Server), il  famoso Apache e  Cold Fusion |
| della Macromedia. Molti ricorrono all'utilizzo della tecnologia ASP per  leggere |
| e modificare i  log che i  web server salvano  dopo che un  utente ha fatto loro |
| visita. E' una delle tante funzioni  che ASP racchiude, ma per fare  un esempio, |
| visto che siamo in tema, ho menzionato proprio questa.                           |
|                                                                                  |
|                                                                                  |
|                                                                                  |
| C'è  un piccolo  problema per  i prossimi  programmatori in  ASP: se  non si  ha |
| installato un Server Web è impossibile vedere la pagina con il codice asp  prima |
| della pubblicazione. Mentre  con l'HTML si  compila il codice  e tramite browser |
| puoi immediatamente visualizzarne il risultato, con ASP non funziona esattamente |
| così. Le pagine con estensione .asp non vengono visualizzate dal browser se  non |
| si  ha  installato un  Server  Web, ossia  viene  aperta una  pagina  bianca che |
| presenta solo il titolo.                                                         |
|                                                                                  |
| Ok,  ma come  si può  ovviare a  questo problema?  Non è  difficilissimo, basta  |
| installarsi un Server Web. E dove lo  trovo? Questo sta a voi. Io vi  do diverse |
| alternative, poi scegliete voi quella che più vi si addice:                      |
|                                                                                  |
| 1) Vi installate Windows  NT Workstation e l'Option  Pack che vi fornisce  l'IIS |
| (contenuto nel  CD) 2)  Vi installate  Macromedia Cold  Fusion e  qui sta  a voi |
| reperirne una copia 3) Vi installate il PWS, Personal Web Server.                |
|                                                                                  |
| Io fossi in  voi opterei per  la terza opzione  perchè è quella  più semplice, e |
| seguendo le  mie istruzioni  avrete in  poco tempo  un Server  Web tutto vostro. |
| Preciso che  con un  SW (abbrevio  Server Web  con SW)  voi potete fare tante ma |
| tante cose, ma  non sto qui  a spiegarvele perchè  andrei fuori tema,  perciò vi |
| rimando ad altri tutorial.                                                       |
|                                                                                  |
| PWS è un buon SW,  supporta ASP, CGI, ha le  estensioni Front Page e, strano  ma |
| vero, è gratis anche se si monta  su Windows 9*. Ora dovete reperirvi la  vostra |
| copia di PWS. Io vi consiglio caldamente di scaricarlo dal CD di Win98 o dal  CD |
| di una qualsiasi versione di Front Page, visto che è sempre presente. Per quanto |
| riguarda  l'installazione  dal  CD  di Win  non  ci  sono  problemi, seguite  le |
| istruzioni  e facilmente  avrete il  vostro Server  Web. State  attenti, perchè  |
| dovrete selezionare  manualmente il  supporto ASP  durante l'installazione.  Per |
| quanto riguarda l'installazione da Frontpage, dovete sapere che il PWS di  Front |
| Page  97/98  ha  bisogno  di un  supporto  supplementare  affinchè  riconosca il |
| linguaggio ASP.  Quindi andate  nella directory  '60 minute  Intranet Kit' e poi |
| nella cartella 'Moduli', ed eseguite il modulo ASP.EXE                           |
|                                                                                  |
| Dopo l'installazione riavviate la macchina, e, una volta nuovamente nel sistema, |
| dovreste scorgere un'icona  nella tray, esattamente  vicino all'orologio. Se  la |
| vedete vuol dire che l'installazione è andata a buon fine.                       |
|                                                                                  |
| Se avete lasciato le impostazioni di default, le pagine HTML e ASP si dovrebbero |
| collocare in C:\WebShare\WWWRoot\ oppure C:\InetPub\WWWRoot\                     |
|                                                                                  |
| Generalmente  il PWS  è settato  di modo  che la  prima pagina  da caricare  sia |
| default.html o default.asp , ma configurandolo potete cambiare tutto quello  che |
| volete.                                                                          |
|                                                                                  |
| OK, questa prima lezione di ASP  è terminata. Come compito dovete procurarvi  un |
| Server Web altrimenti niente ASP!                                                |
|                                                                                  |
+----------------------------------------------------------------------------------+


